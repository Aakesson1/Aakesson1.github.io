---
title: Udfordringer angående portefølje
date: 12.09.2023 11:00
categories: [Generelt]
tags: [softwareudvikling, portefølje]
---

# Udfordringer angående portefølje

Jeg havde nogle udfordringer i forhold til udvikling af portefølje, da jeg ikke har prøvet at lave noget lignende før. 
Det gjorde det ret besværligt både at administrere læringsplanen og også at få læst op på mine emner, 
da det endte med at tage ret lang tid. Hele den proces med at oprette portefølje endte med at være ret stressende, 
da jeg følte, jeg ikke kunne bruge nok tid på at komme i gang med projektet, da jeg blev nødt til at oprette portefølje først, 
for at kunne indskrive min proces omkring projektet til min portefølje.

## WordPress

Jeg startede ud med at kigge på hvordan man gør, hvilket jeg hurtigt fandt ud af man kan gøre på mange måder. 
Jeg startede derfor med det de fleste anbefalede, som var WordPress. Det tog mig en del oplæsning og undersøgning. 
Jeg prøvede at lave en side, men det fungerede overhovedet ikke. Jeg kunne ikke få den til at se ordentlig ud, 
og jeg kunne ikke finde ud af at oprette de ting, jeg gerne ville, hvilket førte mig videre til plugins. 
Efter at have brugt flere dage på at finde ud af det, og med udsigten til, 
at det ville tage endnu flere dage at finde ud af hvordan plugins nu virkede, så valgte jeg at finde en hurtigere metode, 
så jeg kunne komme i gang med projektet og ikke bruge så lang tid på at lave porteføljen.

## Betalte løsninger

Jeg tænkte derfor, at jeg ville kigge på betalte løsninger med website builder, 
hvilket ville gøre det nemmere og hurtigere. Det var også fint, men jeg kunne ikke finde nogen, 
som var billige og kunne det, jeg gerne ville. Jeg synes, at alle de sider, jeg kunne finde som tilbød det, 
enten var alt for dyre, eller var alt for komplekse. Her blev der lagt vægt på, 
at det skulle være farverigt og med billeder overalt, hvilket jeg ikke havde brug for.

## Github Pages

Jeg endte så med at vælge GitHub Pages, fordi det både var gratis og noget mere simpelt, i hvert fald i layout. 
Problemet her opstod så i, at jeg skulle bruge noget tid på at lære at lave det, og det endte også med at tage nogen dage at lave. 
Jeg endte dog med at lære det og fik det opsat og lavet færdig.
