---
title: Hvornår man bruger forskellige databaser
date: 05.10.2023 10:00
categories: [Generelt]
tags: [database]
---
1. **Relationelle databaser:**
  - *Hvornår man skal bruge dem:* Man bruger relationelle databaser, når man har komplekse relationer mellem forskellige data samt behov for at opretholde databasestrukturer som integritetsregler og transaktioner. Dette er almindeligt i de fleste applikationer, især hvor dataintegritet er afgørende.


  - *Eksempel:* Et eksempel på det ville være, at man arbejder på udviklingen af et e-handelssystem. Her ville en relationel database være godt for at gemme information om produkter, ordrer og kundeoplysninger. Her ville man have separate tabeller for produkter, ordrer og kunder, som er forbundet med unikke nøgler.

2. **Dokumentdatabaser:**
  - *Hvornår man skal bruge dem:* Man kan bruge dokumentdatabaser, når man arbejder med data, som er ustruktureret og derfor ikke kan passe ind i tabel format. De kan være nyttige når man laver f.eks. profiler til sociale medier.


  - *Eksempel:* Et eksempel på det ville være, at man udvikler en social medieplatform. Brugerprofiler kunne gemmes som dokumenter, hvor hver bruger har forskellige attributter som navn, alder, interesser osv. Disse dokumenter kan opdateres og udvides efter behov, hvilket gør dokumentdatabaser fleksible.

3. **Nøgle-værdi databaser:**
  - *Hvornår man skal bruge dem:* Man bruger nøgle-værdi databaser, når man har brug for hurtig adgang til individuelle poster baseret på en unik identifikator. Dette er nyttigt til hurtig caching og enkle datahentningsoperationer.


  - *Eksempel:* Hvis man arbejder på udviklingen af en cache-løsning for en webapplikation, kan man bruge en nøgle-værdi database som Redis eller Memcached. Dette ville hjælpe med hurtig lagring og hentning af ofte anvendt data, såsom sessionstilstand eller personlig data for specifikke brugere.

4. **Kolonnedatabaser:**
  - *Hvornår man skal bruge dem:* Man bruger kolonnedatabaser, til at arbejde med store datasæt.


  - *Eksempel:* Et eksempel ville være hvis man skulle lave data warehouse-løsning, hvor du har brug for at gemme enorme mængder af transaktionsdata, men ofte kun skal hente specifikke aggregater eller målinger (f.eks. gennemsnit, sum, max) over tid. En kolonnedatabase som Google Bigtable eller Cassandra ville være nyttig her.

5. **Grafdatabaser:**
  - *Hvornår man skal bruge dem:* Man bruger grafdatabaser, når man gerne vil have fokus ligger på at analysere relationer mellem forskellige dataelementer. Dette er nyttigt i sociale netværk, vejnetværk og lignende applikationer.


  - *Eksempel:* Et eksempel ville være hvis man arbejder på et projekt, som involverer sociale netværk eller videnstunge applikationer som et anbefalingssystem, her ville en grafdatabase som Neo4j eller Amazon Neptune være god til at spore forhold og anbefalinger mellem brugere og indhold.

6. **ElasticSearch databaser:**
  - *Hvornår man skal bruge det:* Man bruger ElasticSearch, når du har behov for at indeksere, søge og analysere tekstbaserede data i realtid. Dette er nyttigt i applikationer med behov for tekstbaseret søgning, som f.eks. søgemaskiner og loghåndteringssystemer.


  - *Eksempel:* Et eksempel kunne være at hvis man udvikler en søgemaskine til en webshop. ElasticSearch ville være ideel til at indeksere produktbeskrivelser, attributter og kategorier for hurtig og nøjagtig søgning.
